[
    {
        "title": "ذکر وفات امیرفخرالدین ابی بکر طاب ثراه",
        "verses": [
            {"text": "وجود عاریتی دل درو نشاید بست / همانکه مرهم جان بود دل به نیش بخست", "explanation": ""},
            {"text": "اگر جواهر ارواح در کشاکش نزع / همی به عالم علوی رود ز عالم پست", "explanation": ""},
            {"text": "بر آب دیدهٔ مهجور هم ملامت نیست / که شوق می‌بستاند عنان عقل از دست", "explanation": ""},
            {"text": "درخت سبز نمی‌بینی ای عجب در باغ / که چون فرو دود آبش چو شاخ تر بشکست", "explanation": ""},
            {"text": "چگونه تلخ نباشد شب فراق کسی / که بامداد قیامت درو توان پیوست", "explanation": ""},
            {"text": "جهان بر آب نهادست و زندگی بر باد / بر آب و باد کجا باشد اعتماد نشست؟", "explanation": ""},
            {"text": "چو لشکری که به گوش آیدش ندای رحیل / که خیمه برکن و آخور هنوز خنگ نبست", "explanation": ""},
            {"text": "کمان عمر چهل سالگی و پنجه را / به زور دست طبیعت شکسته گیر به شست", "explanation": ""},
            {"text": "گر انگبین دهدت روزگار غره مباش / که باز در دهنت همچنان کند که کبست", "explanation": ""},
            {"text": "خدای عزوجل قبض کرد بندهٔ خویش / تو نیز صبر کن ای بندهٔ خدای پرست", "explanation": ""},
            {"text": "جهان سرای غرورست و دیو نفس و هوا / عفاالله آنکه سبکبار و بیگناه برست", "explanation": ""},
            {"text": "رضا به حکم قضا گر دهیم و گر ندهیم / ازین کمند نشاید به شیرمردی رست", "explanation": ""},
            {"text": "بنفشه‌وار نشستن چه سود سر در پیش / دریغ بیهده بردن بران دو نرگس مست", "explanation": ""},
            {"text": "گر آفتاب فرو شد هنوز باکی نیست / تو را که سایهٔ بوبکر سعد زنگی هست", "explanation": ""}
        ]
    }
]