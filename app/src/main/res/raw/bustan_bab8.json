[
    {
        "title": "بخش ۱ - سرآغاز",
        "verses": [
            {"text": "نفس می‌نیارم زد از شکر دوست / که شکری ندانم که در خورد اوست", "explanation": ""},
            {"text": "عطایی است هر موی از او بر تنم / چگونه به هر موی شکری کنم؟", "explanation": ""},
            {"text": "ستایش خداوندِ بخشنده را / که موجود کرد از عدم بنده را", "explanation": ""},
            {"text": "که را قوت وصف احسان اوست؟ / که اوصاف مستغرق شأن اوست", "explanation": ""},
            {"text": "بدیعی که شخص آفریند ز گل / روان و خرد بخشد و هوش و دل", "explanation": ""},
            {"text": "ز پشت پدر تا به پایان شیب / نگر تا چه تشریف دادت ز غیب", "explanation": ""},
            {"text": "چو پاک آفریدت بهُش باش و پاک / که ننگ است ناپاک رفتن به خاک", "explanation": ""},
            {"text": "پیاپی بیفشان از آیینه گَرد / که مصقل نگیرد چو زنگار خورد", "explanation": ""},
            {"text": "نه در ابتدا بودی آب منی؟ / اگر مردی از سر به در کن منی", "explanation": ""},
            {"text": "چو روزی به سعی آوری سوی خویش / مکن تکیه بر زور بازوی خویش", "explanation": ""},
            {"text": "چرا حق نمی‌بینی ای خودپرست / که بازو به گردش درآورد و دست؟", "explanation": ""},
            {"text": "چو آید به کوشیدنت خیر پیش / به توفیقِ حقْ دان نه از سعی خویش", "explanation": ""},
            {"text": "به سرپنجگی کس نبرده‌ست گوی / سپاس خداوندِ توفیقْ گوی", "explanation": ""},
            {"text": "تو قائم به خود نیستی یک قدم / ز غیبت مدد می‌رسد دم به دم", "explanation": ""},
            {"text": "نه طفل زبان بسته بودی ز لاف؟ / همی روزی آمد به جوفش ز ناف", "explanation": ""},
            {"text": "چو نافش بریدند و روزی گسست / به پستان مادر در آویخت دست", "explanation": ""},
            {"text": "غریبی که رنج آردش دهر پیش / به دارو دهند آبش از شهر خویش", "explanation": ""},
            {"text": "پس او در شکم پرورش یافته‌ست / ز انبوب معده خورش یافته‌ست", "explanation": ""},
            {"text": "دو پستان که امروز دلخواه اوست / دو چشمه هم از پرورشگاه اوست", "explanation": ""},
            {"text": "کنار و بر مادر دلپذیر / بهشت است و پستان در او جوی شیر", "explanation": ""},
            {"text": "درختی است بالای جان پرورش / ولد میوهٔ نازنین بر برش", "explanation": ""},
            {"text": "نه رگ‌های پستان درون دل است؟ / پس ار بنگری شیر خون دل است", "explanation": ""},
            {"text": "به خونش فرو برده دندان چو نیش / سرشته در او مهر خون‌خوار خویش", "explanation": ""},
            {"text": "چو بازو قوی کرد و دندان ستبر / براندایدش دایه پستان به صبر", "explanation": ""},
            {"text": "چنان صبرش از شیر خامش کند / که پستان شیرین فرامش کند", "explanation": ""},
            {"text": "تو نیز ای که در توبه‌ای طفل راه / به صبرت فراموش گردد گناه", "explanation": ""}
        ]
    }
]