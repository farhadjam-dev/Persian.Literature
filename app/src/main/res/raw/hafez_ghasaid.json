[
  {
    "title": "قصیده شماره ۱ حافظ",
    "verses": [
      {
        "text": "شد عرصهٔ زمین چو بساط ارم جوان / از پرتو سعادت شاه جهان‌ستان",
        "explanation": ""
      },
      {
        "text": "خاقان شرق و غرب که در شرق و غرب، اوست / صاحب‌قران خسرو و شاه خدایگان",
        "explanation": ""
      },
      {
        "text": "خورشید ملک‌پرور و سلطان دادگر / دارای دادگستر و کسرای کی‌نشان",
        "explanation": ""
      },
      {
        "text": "سلطان‌نشان عرصهٔ اقلیم سلطنت / بالانشین مسند ایوان لامکان",
        "explanation": ""
      },
      {
        "text": "اعظم جلال دولت و دین آنکه رفعتش / دارد همیشه توسن ایام زیر ران",
        "explanation": ""
      },
      {
        "text": "دارای دهر شاه شجاع آفتاب ملک / خاقان کامگار و شهنشاه نوجوان",
        "explanation": ""
      },
      {
        "text": "ماهی که شد به طلعتش افروخته زمین / شاهی که شد به همّتش افراخته زمان",
        "explanation": ""
      },
      {
        "text": "سیمرغ وهم را نبود قوّت عروج / آنجا که بازِ همّت او سازد آشیان",
        "explanation": ""
      },
      {
        "text": "گر در خیال چرخ فتد عکس تیغ او / از یکدگر جدا شود اجزای توأمان",
        "explanation": ""
      },
      {
        "text": "حکمش روان چو باد در اطراف بر و بحر / مهرش نهان چو روح در اعضای انس و جان",
        "explanation": ""
      },
      {
        "text": "ای صورت تو ملک جمال و جمال ملک / وی طلعت تو جان جهان و جهان جان",
        "explanation": ""
      },
      {
        "text": "تخت تو رشک مسند جمشید و کیقباد / تاج تو غبن افسر دارا و اردوان",
        "explanation": ""
      },
      {
        "text": "تو آفتاب ملکی و هر جا که می‌روی / چون سایه از قفای تو دولت بود دوان",
        "explanation": ""
      },
      {
        "text": "ارکان نپرورد چو تو گوهر به هیچ قرن / گردون نیاورد چو تو اختر به صد قران",
        "explanation": ""
      },
      {
        "text": "بی‌طلعت تو جان نگراید به کالبد / بی‌نعمت تو مغز نبندد در استخوان",
        "explanation": ""
      },
      {
        "text": "هر دانشی که در دل دفتر نیامده‌ست / دارد چو آب خامهٔ تو بر سر زبان",
        "explanation": ""
      },
      {
        "text": "دست تو را به ابر که یارد شبیه کرد‌؟ / چون بدره بدره این دهد و قطره قطره آن",
        "explanation": ""
      },
      {
        "text": "با پایهٔ جلال تو افلاک پایمال / وز دست بحر جود تو در دهر داستان",
        "explanation": ""
      },
      {
        "text": "بر چرخ علم ماهی و بر فرق ملک تاج / شرع از تو در حمایت و دین از تو در امان",
        "explanation": ""
      },
      {
        "text": "ای خسرو منیع جناب رفیع قدر / وی داور عظیم مثال رفیع‌ شان",
        "explanation": ""
      },
      {
        "text": "علم از تو در حمایت و عقل از تو با شکوه / در چشم فضل نوری و در جسم ملک جان",
        "explanation": ""
      },
      {
        "text": "ای آفتاب ملک که در جنب همّتت / چون ذرهٔ حقیر بود گنج شایگان",
        "explanation": ""
      },
      {
        "text": "در جنب بحر جود تو از ذره کمتر است / صد گنج شایگان که ببخشی به رایگان",
        "explanation": ""
      },
      {
        "text": "عصمت نهفته رخ به سراپرده‌ات مقیم / دولت گشاده‌رخت بقا زیر کندلان",
        "explanation": ""
      },
      {
        "text": "گردون برای خیمه خورشید فلکه‌ات / از کوه و ابر ساخته پازیر و سایه‌بان",
        "explanation": ""
      },
      {
        "text": "وین اطلس مقرنس زردوز زرنگار / چتری بلند بر سر خرگاه خویش دان",
        "explanation": ""
      },
      {
        "text": "بعد از کیان به ملک سلیمان نداد کس / این ساز و این خزینه و این لشکر گران",
        "explanation": ""
      },
      {
        "text": "بودی درون گلشن و از پردلان تو / در هند بود غلغل و در زنگ بُد فغان",
        "explanation": ""
      },
      {
        "text": "در دشت روم خیمه زدی و غریو کوس / از دشت روم رفت به صحرای سیستان",
        "explanation": ""
      },
      {
        "text": "تا قصر زرد تاختی و لرزه اوفتاد / در قصرهای قیصر و در خانهای خان",
        "explanation": ""
      },
      {
        "text": "آن کیست کاو به مُلک کند با تو همسری‌؟ / از مصر تا به روم و ز چین تا به قیروان‌؟",
        "explanation": ""
      },
      {
        "text": "سال دگر ز قیصرت از روم باج سر / وز چینت آورند به درگه خراج جان",
        "explanation": ""
      },
      {
        "text": "تو شاکری ز خالق و خلق از تو شاکرند / تو شادمان به دولت و ملک از تو شادمان",
        "explanation": ""
      },
      {
        "text": "اینک به طرف گلشن و بستان همی‌روی / با بندگان‌، سمند سعادت به زیر ران",
        "explanation": ""
      },
      {
        "text": "ای ملهمی که در صف کروبیان قدس / فیضی رسد به خاطر پاکت زمان زمان",
        "explanation": ""
      },
      {
        "text": "ای آشکار پیش دلت هر چه کردگار / دارد همی به پردهٔ غیب اندرون نهان",
        "explanation": ""
      },
      {
        "text": "داده فلک عنان‌ِ ارادت به دست تو / یعنی که مرکبم به مراد خودم بران",
        "explanation": ""
      },
      {
        "text": "گر کوششیت افتد‌، پر داده‌ام به تیر / ور بخششیت باید‌، زر داده‌ام به کان",
        "explanation": ""
      },
      {
        "text": "خصمت کجاست‌؟ در کف پای خودش فکن / یار تو کیست‌؟ بر سر چشم منش نشان",
        "explanation": ""
      },
      {
        "text": "هم کام من به خدمت تو گشته منتظم / هم نام من به مدحت تو گشته جاودان",
        "explanation": ""
      }
    ],
    "poem_info": {
      "meter": "مفعول فاعلات مفاعیل فاعلن (مضارع مثمن اخرب مکفوف محذوف)",
      "form": "قصیده",
      "verse_count": 4
    }
  },
  {
    "title": "قصیده شماره ۲ حافظ",
    "verses": [
      {
        "text": "ز دلبری نتوان لاف زد به آسانی / هزار نکته در این کار هست تا دانی",
        "explanation": ""
      },
      {
        "text": "بجز شکردهنی مایه‌هاست خوبی را / به خاتمی نتوان زد دم سلیمانی",
        "explanation": ""
      },
      {
        "text": "هزار سلطنت دلبری بدان نرسد / که در دلی به هنر خویش را بگنجانی",
        "explanation": ""
      },
      {
        "text": "چه گردها که برانگیختی ز هستی من / مباد خسته سمند‌ت که تیز می‌رانی",
        "explanation": ""
      },
      {
        "text": "به همنشینی رندان سری فرود آور / که گنج‌هاست در این بی‌سری و سامانی",
        "explanation": ""
      },
      {
        "text": "بیار بادهٔ رنگین که یک حکایت راست / بگویم و نکنم رخنه در مسلمانی",
        "explanation": ""
      },
      {
        "text": "به خاک پای صبوحی‌کنان که تا من مست / ستاده بر در میخانه‌ام به دربانی",
        "explanation": ""
      },
      {
        "text": "به هیچ زاهد ظاهر‌پرست نگذشتم / که زیر خرقه نه زنار داشت پنهانی",
        "explanation": ""
      },
      {
        "text": "به نام طرهٔ دلبند خویش خیری کن / که تا خداش نگه دارد از پریشانی",
        "explanation": ""
      },
      {
        "text": "مگیر چشم عنایت ز حال حافظ باز / وگرنه حال بگویم به آصف ثانی",
        "explanation": ""
      },
      {
        "text": "وزیر شاه‌نشان خواجهٔ زمین و زمان / که خرم است بدو حال انسی و جانی",
        "explanation": ""
      },
      {
        "text": "قوام دولت دنیی محمد بن علی / که می‌درخشدش از چهره فر یزدانی",
        "explanation": ""
      },
      {
        "text": "زهی حمیده خصالی که گاه فکر صواب / تو را رسد که کنی دعوی جهانبانی",
        "explanation": ""
      },
      {
        "text": "طراز دولت باقی تو را همی‌زیبد / که همّتت نبُرد نام‌ ِ عالم فانی",
        "explanation": ""
      },
      {
        "text": "اگر نه گنج عطا‌ی تو دستگیر شود / همه بسیط زمین رو نهد به ویرانی",
        "explanation": ""
      },
      {
        "text": "تو را که صورت جسم تو را هیولایی است / چو جوهر ملکی در لباس انسانی",
        "explanation": ""
      },
      {
        "text": "کدام پایهٔ تعظیم نصب شاید کرد / که در مسالک فکرت نه برتر از آنی",
        "explanation": ""
      },
      {
        "text": "درون خلوت کروبیان عالم قدس / صریر کلک تو باشد سماع روحانی",
        "explanation": ""
      },
      {
        "text": "تو را رسد شکر آویز خواجگی گه جود / که آستین به کریمان عالم افشانی",
        "explanation": ""
      },
      {
        "text": "صواعق سخطت را چگونه شرح دهم / نعوذ بالله از آن فتنه‌های طوفانی",
        "explanation": ""
      },
      {
        "text": "سوابق کرمت را بیان چگونه کنم / تبارک‌ اللَّه از آن کارساز ربانی",
        "explanation": ""
      },
      {
        "text": "کنون که شاهد گل را به جلوه‌گاه چمن / به جز نسیم صبا نیست همدم جانی",
        "explanation": ""
      },
      {
        "text": "شقایق از پی سلطان گل سپارد باز / به بادبان صبا کله‌های نعمانی",
        "explanation": ""
      },
      {
        "text": "بدان رسید ز سعی نسیم باد بهار / که لاف می‌زند از لطف روح حیوانی",
        "explanation": ""
      },
      {
        "text": "سحرگهم چه خوش آمد که بلبلی گلبانگ / به غنچه می‌زد و می‌گفت در سخنرانی",
        "explanation": ""
      },
      {
        "text": "که تنگدل چه نشینی ز پرده بیرون آی / که در خم است شرابی چو لعل رمانی",
        "explanation": ""
      },
      {
        "text": "مکن که می نخوری بر جمال گل یک ماه / که باز ماه دگر می‌خوری پشیمانی",
        "explanation": ""
      },
      {
        "text": "به شکر تهمت تکفیر کز میان برخاست / بکوش کز گل و مل داد عیش بستانی",
        "explanation": ""
      },
      {
        "text": "جفا نه شیوهٔ دین‌پروری بود حاشا / همه کرامت و لطف است شرع یزدانی",
        "explanation": ""
      },
      {
        "text": "رموز سر اناالحق چه داند آن غافل / که منجذب نشد از جذبه‌های سبحانی",
        "explanation": ""
      },
      {
        "text": "درون پردهٔ گل غنچه بین که می‌سازد / ز بهر دیدهٔ خصم تو لعل پیکانی",
        "explanation": ""
      },
      {
        "text": "طرب‌سرای وزیر است ساقیا مگذار / که غیر جام می آنجا کند گرانجانی",
        "explanation": ""
      },
      {
        "text": "تو بودی آن دم صبح امید کز سر مهر / برآمدی و سر آمد شبان ظلمانی",
        "explanation": ""
      },
      {
        "text": "شنیده‌ام که ز من یاد می‌کنی گه گه / ولی به مجلس خاص خودم نمی‌خوانی",
        "explanation": ""
      },
      {
        "text": "طلب نمی‌کنی از من سخن جفا این است / وگرنه با تو چه بحث است در سخندانی",
        "explanation": ""
      },
      {
        "text": "ز حافظان جهان کس چو بنده جمع نکرد / لطایف حکمی با کتاب قرآنی",
        "explanation": ""
      },
      {
        "text": "هزار سال بقا بخشدت مدایح من / چنین نفیس متاعی به چون تو ارزانی",
        "explanation": ""
      },
      {
        "text": "سخن دراز کشیدم ولی امیدم هست / که ذیل عفو بدین ماجرا بپوشانی",
        "explanation": ""
      },
      {
        "text": "همیشه تا به بهاران هوا به صفحهٔ باغ / هزار نقش نگارد ز خط ریحانی",
        "explanation": ""
      },
      {
        "text": "به باغ ملک ز شاخ امل به عمر دراز / شکفته باد گل دولتت به آسانی",
        "explanation": ""
      }
    ]
  },
  {
    "title": "قصیده شماره ۳ حافظ",
    "verses": [
      {
        "text": "سپیده‌دم که صبا بوی لطف جان گیرد / چمن ز لطف هوا نکته بر جنان گیرد",
        "explanation": ""
      },
      {
        "text": "هوا ز نکهت گل در چمن تتق بندد / افق ز عکس شفق رنگ گلستان گیرد",
        "explanation": ""
      },
      {
        "text": "نوای چنگ بدان‌سان زند صلای صبوح / که پیر صومعه راه در مغان گیرد",
        "explanation": ""
      },
      {
        "text": "نکال شب که کند در قدح سیاهی مشک / در او شرار چراغ سحرگهان گیرد",
        "explanation": ""
      },
      {
        "text": "شه سپهر چو زرین سپر کشد در روی / به تیغ صبح و عمود افق جهان گیرد",
        "explanation": ""
      },
      {
        "text": "به رغم زال سیه شاهباز زرین بال / در این مقرنس زنگاری آشیان گیرد",
        "explanation": ""
      },
      {
        "text": "به بزم‌گاه چمن رو که خوش تماشایی است / چو لاله کاسهٔ نسرین و ارغوان گیرد",
        "explanation": ""
      },
      {
        "text": "چو شهسوار فلک بنگرد به جام صبوح / که چون به شعشعهٔ مهر خاوران گیرد",
        "explanation": ""
      },
      {
        "text": "محیط شمس کشد سوی خویش در خوشآب / که تا به قبضهٔ شمشیر زرفشان گیرد",
        "explanation": ""
      },
      {
        "text": "صبا نگر که دمادم چو رند شاهدباز / گهی لب گل و گه زلف ضیمران گیرد",
        "explanation": ""
      },
      {
        "text": "ز اتحاد هیولا و اختلاف صور / خرد ز هر گل نو، نقش صد بتان گیرد",
        "explanation": ""
      },
      {
        "text": "من اندر آن که دم کیست این مبارک دم / که وقت صبح در این تیره خاکدان گیرد",
        "explanation": ""
      },
      {
        "text": "چه حالت است که گل در سحر نماید روی؟ / چه آتش است که در مرغ صبح‌خوان گیرد؟",
        "explanation": ""
      },
      {
        "text": "چه پرتو است که نور چراغ صبح دهد / چه شعله است که در شمع آسمان گیرد؟",
        "explanation": ""
      },
      {
        "text": "چرا به صد غم و حسرت سپهر دایره‌شکل / مرا چو نقطهٔ پرگار در میان گیرد؟",
        "explanation": ""
      },
      {
        "text": "ضمیر دل نگشایم به کس مرا آن به / که روزگار غیور است و ناگهان گیرد",
        "explanation": ""
      },
      {
        "text": "چو شمع هر که به افشای راز شد مشغول / بَسَش زمانه چو مقراض در زبان گیرد",
        "explanation": ""
      },
      {
        "text": "کجاست ساقی مه‌روی من که از سر مهر / چو چشم مست خودش ساغر گران گیرد؟",
        "explanation": ""
      },
      {
        "text": "پیامی آورد از یار و در پی‌اش جامی / به شادی رخ آن یار مهربان گیرد",
        "explanation": ""
      },
      {
        "text": "نوای مجلس ما را چو برکشد مطرب / گهی عراق زند گاهی اصفهان گیرد",
        "explanation": ""
      },
      {
        "text": "فرشته‌ای به حقیقت سروش عالم غیب / که روضهٔ کرمش نکته بر جنان گیرد",
        "explanation": ""
      },
      {
        "text": "سکندری که مقیم حریم او چون خضر / ز فیض خاک درش عمر جاودان گیرد",
        "explanation": ""
      },
      {
        "text": "جمال چهرهٔ اسلام شیخ ابو اسحاق / که ملک در قدمش زیب بوستان گیرد",
        "explanation": ""
      },
      {
        "text": "گهی که بر فلک سروری عروج کند / نخست پایهٔ خود فرق فرقدان گیرد",
        "explanation": ""
      },
      {
        "text": "چراغ دیدهٔ محمود آن که دشمن را / ز برق تیغ وی آتش به دودمان گیرد",
        "explanation": ""
      },
      {
        "text": "به اوج ماه رسد موج خون چو تیغ کشد / به تیر چرخ برد حمله چون کمان گیرد",
        "explanation": ""
      },
      {
        "text": "عروس خاوری از شرم رأی انور او / به جای خود بود ار راه قیروان گیرد",
        "explanation": ""
      },
      {
        "text": "ایا عظیم وقاری که هر که بندهٔ توست / ز رفع قدر کمربند توأمان گیرد",
        "explanation": ""
      },
      {
        "text": "رسد ز چرخ عطارد هزار تهنیتت / چو فکرتت صفت امر کن فکان گیرد",
        "explanation": ""
      },
      {
        "text": "مدام در پی طعن است بر حسود و عدوت / سماک رامح از آن روز و شب سنان گیرد",
        "explanation": ""
      },
      {
        "text": "فلک چو جلوه‌کنان بنگرد سمند تو را / کمینه پایگهش اوج کهکشان گیرد",
        "explanation": ""
      },
      {
        "text": "ملالتی که کشیدی سعادتی دهدت / که مشتری نسق کار خود از آن گیرد",
        "explanation": ""
      },
      {
        "text": "از امتحان تو ایام را غرض آن است / که از صفای ریاضت دلت نشان گیرد",
        "explanation": ""
      },
      {
        "text": "وگرنه پایهٔ عزت از آن بلندتر است / که روزگار بر او حرف امتحان گیرد",
        "explanation": ""
      },
      {
        "text": "مذاق جانش ز تلخی غم شود ایمن / کسی که شکر شکر تو در دهان گیرد",
        "explanation": ""
      },
      {
        "text": "ز عمر برخورد آن کس که در جمیع صفات / نخست بنگرد آنگه طریق آن گیرد",
        "explanation": ""
      },
      {
        "text": "چو جای جنگ نبیند به جام یازد دست / چو وقت کار بود تیغ جان‌ستان گیرد",
        "explanation": ""
      },
      {
        "text": "ز لطف غیب به سختی رخ از امید متاب / که مغز نغز مقام اندر استخوان گیرد",
        "explanation": ""
      },
      {
        "text": "شکر کمال حلاوت پس از ریاضت یافت / نخست در شکن تنگ از آن مکان گیرد",
        "explanation": ""
      },
      {
        "text": "در آن مقام که سیل حوادث از چپ و راست / چنان رسد که امان از میان کران گیرد",
        "explanation": ""
      },
      {
        "text": "چه غم بود به همه حال کوه ثابت را / که موجهای چنان قلزم گران گیرد",
        "explanation": ""
      },
      {
        "text": "اگرچه خصم تو گستاخ می‌رود حالی / تو شاد باش که گستاخی‌اش چنان گیرد",
        "explanation": ""
      },
      {
        "text": "که هر چه در حق این خاندان دولت کرد / جزاش در زن و فرزند و خان و مان گیرد",
        "explanation": ""
      },
      {
        "text": "زمان عمر تو پاینده باد کـ‌این نعمت / عطیه‌ای است که در کار انس و جان گیرد",
        "explanation": ""
      }
    ]
  }
]