[
    {
        "title": "بخش ۱ - سر آغاز",
        "verses": [
            {"text": "شبی زیت فکرت همی سوختم / چراغ بلاغت می افروختم", "explanation": ""},
            {"text": "پراکنده گویی حدیثم شنید / جز احسنت گفتن طریقی ندید", "explanation": ""},
            {"text": "هم از خبث نوعی در آن درج کرد / که ناچار فریاد خیزد ز درد", "explanation": ""},
            {"text": "که فکرش بلیغ است و رایش بلند / در این شیوهٔ زهد و طامات و پند", "explanation": ""},
            {"text": "نه در خشت و کوپال و گرز گران / که این شیوه ختم است بر دیگران", "explanation": ""},
            {"text": "نداند که ما را سر جنگ نیست / وگر نه مجال سخن تنگ نیست", "explanation": ""},
            {"text": "توانم که تیغ زبان بر کشم / جهانی سخن را قلم در کشم", "explanation": ""},
            {"text": "بیا تا در این شیوه چالش کنیم / سر خصم را سنگ، بالش کنیم", "explanation": ""},
            {"text": "سعادت به بخشایش داورست / نه در چنگ و بازوی زور آورست", "explanation": ""},
            {"text": "چو دولت نبخشد سپهر بلند / نیاید به مردانگی در کمند", "explanation": ""},
            {"text": "نه سختی رسید از ضعیفی به مور / نه شیران به سرپنجه خوردند و زور", "explanation": ""},
            {"text": "چو نتوان بر افلاک دست آختن / ضروری است با گردشش ساختن", "explanation": ""},
            {"text": "گرت زندگانی نبشته‌ست دیر / نه مارت گزاید نه شمشیر و شیر", "explanation": ""},
            {"text": "وگر در حیاتت نمانده‌ست بهر / چنانت کشد نوشدارو که زهر", "explanation": ""},
            {"text": "نه رستم چو پایان روزی بخورد / شغاد از نهادش برآورد گرد؟", "explanation": ""}

            
        ]
    }
]