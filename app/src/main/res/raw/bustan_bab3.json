[
    {
        "title": "بخش ۱ - سرآغاز",
        "verses": [
            {"text": "خوشا وقت شوریدگان غمش / اگر زخم بینند و گر مرهمش", "explanation": ""},
            {"text": "گدایانی از پادشاهی نفور / به امیدش اندر گدایی صبور", "explanation": ""},
            {"text": "دمادم شراب الم در کشند / وگر تلخ بینند دم در کشند", "explanation": ""},
            {"text": "بلای خمار است در عیش مل / سلحدار خار است با شاه گل", "explanation": ""},
            {"text": "نه تلخ است صبری که بر یاد اوست / که تلخی شکر باشد از دست دوست", "explanation": ""},
            {"text": "ملامت کشانند مستان یار / سبک تر برد اشتر مست بار", "explanation": ""},
            {"text": "اسیرش نخواهد رهایی ز بند / شکارش نجوید خلاص از کمند", "explanation": ""},
            {"text": "سلاطین عزلت، گدایان حی / منازل شناسان گم کرده پی", "explanation": ""},
            {"text": "به سر وقتشان خلق ره کی برند / که چون آب حیوان به ظلمت درند", "explanation": ""},
            {"text": "چو بیت‌المقدس درون پر قباب / رها کرده دیوار بیرون خراب", "explanation": ""},
            {"text": "چو پروانه آتش به خود در زنند / نه چون کرم پیله به خود برتنند", "explanation": ""},
            {"text": "دلارام در بر، دلارام جوی / لب از تشنگی خشک، بر طرف جوی", "explanation": ""},
            {"text": "نگویم که بر آب قادر نیند / که بر شاطی نیل مستسقیند", "explanation": ""}
        ]
    }
]