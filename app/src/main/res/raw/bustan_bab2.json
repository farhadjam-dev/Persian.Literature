[
    {
        "title": "بخش ۱ - سر آغاز",
        "verses": [
            {"text": "اگر هوشمندی به معنی گرای / که معنی بماند ز صورت به جای", "explanation": ""},
            {"text": "که را دانش و جود و تقوی نبود / به صورت درش هیچ معنی نبود", "explanation": ""},
            {"text": "کسی خسبد آسوده در زیر گل / که خسبند از او مردم آسوده دل", "explanation": ""},
            {"text": "غم خویش در زندگی خور که خویش / به مرده نپردازد از حرص خویش", "explanation": ""},
            {"text": "زر و نعمت اکنون بده کان تست / که بعد از تو بیرون ز فرمان تست", "explanation": ""},
            {"text": "نخواهی که باشی پراکنده دل / پراکندگان را ز خاطر مهل", "explanation": ""},
            {"text": "پریشان کن امروز گنجینه چست / که فردا کلیدش نه در دست تست", "explanation": ""},
            {"text": "تو با خود ببر توشه خویشتن / که شفقت نیاید ز فرزند و زن", "explanation": ""},
            {"text": "کسی گوی دولت ز دنیا برد / که با خود نصیبی به عقبی برد", "explanation": ""},
            {"text": "به غمخوارگی چون سرانگشت من / نخارد کس اندر جهان پشت من", "explanation": ""},
            {"text": "مکن، بر کف دست نه هر چه هست / که فردا به دندان بری پشت دست", "explanation": ""},
            {"text": "به پوشیدن ستر درویش کوش / که ستر خدایت بود پرده پوش", "explanation": ""},
            {"text": "مگردان غریب از درت بی نصیب / مبادا که گردی به درها غریب", "explanation": ""},
            {"text": "بزرگی رساند به محتاج خیر / که ترسد که محتاج گردد به غیر", "explanation": ""},
            {"text": "به حال دل خستگان در نگر / که روزی تو دلخسته باشی مگر", "explanation": ""},
            {"text": "درون فروماندگان شاد کن / ز روز فروماندگی یاد کن", "explanation": ""},
            {"text": "نه خواهنده‌ای بر در دیگران؟ / به شکرانه خواهنده از در مران", "explanation": ""}
        ]
    }
]