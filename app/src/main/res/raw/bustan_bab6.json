[
    {
        "title": "بخش ۱ - سر آغاز",
        "verses": [
            {"text": "خدا را ندانست و طاعت نکرد / که بر بخت و روزی قناعت نکرد", "explanation": ""},
            {"text": "قناعت توانگر کند مرد را / خبر کن حریص جهانگرد را", "explanation": ""},
            {"text": "سکونی به دست آور ای بی ثبات / که بر سنگ گردان نروید نبات", "explanation": ""},
            {"text": "مپرور تن ار مرد رای و هشی / که او را چو می‌پروری می‌کشی", "explanation": ""},
            {"text": "خردمند مردم هنر پرورند / که تن پروران از هنر لاغرند", "explanation": ""},
            {"text": "کسی سیرت آدمی گوش کرد / که اول سگ نفس خاموش کرد", "explanation": ""},
            {"text": "خور و خواب تنها طریق دد است / بر این بودن آیین نابخرد است", "explanation": ""},
            {"text": "خنک نیکبختی که در گوشه‌ای / به دست آرد از معرفت توشه‌ای", "explanation": ""},
            {"text": "بر آنان که شد سر حق آشکار / نکردند باطل بر او اختیار", "explanation": ""},
            {"text": "ولیکن چو ظلمت نداند ز نور / چه دیدار دیوش چه رخسار حور", "explanation": ""},
            {"text": "تو خود را از آن در چه انداختی / که چه را ز ره باز نشناختی", "explanation": ""},
            {"text": "بر اوج فلک چون پرد جره باز / که در شهپرش بسته‌ای سنگ آز؟", "explanation": ""},
            {"text": "گرش دامن از چنگ شهوت رها / کنی، رفت تا سدرةالمنتهی", "explanation": ""},
            {"text": "به کم کردن از عادت خویش خورد / توان خویشتن را ملک خوی کرد", "explanation": ""},
            {"text": "کجا سیر وحشی رسد در ملک / نشاید پرید از ثری بر فلک", "explanation": ""},
            {"text": "نخست آدمی سیرتی پیشه کن / پس آن گه ملک خویی اندیشه کن", "explanation": ""},
            {"text": "تو بر کرهٔ توسنی بر کمر / نگر تا نپیچد ز حکم تو سر", "explanation": ""},
            {"text": "که گر پالهنگ از کفت در گسیخت / تن خویشتن کشت و خون تو ریخت", "explanation": ""},
            {"text": "به اندازه خور زاد اگر مردمی / چنین پر شکم، آدمی یا خمی؟", "explanation": ""},
            {"text": "درون جای قوت است و ذکر و نفس / تو پنداری از بهر نان است و بس", "explanation": ""},
            {"text": "کجا ذکر گنجد در انبان آز؟ / به سختی نفس می‌کند پا دراز", "explanation": ""},
            {"text": "ندارند تن پروران آگهی / که پر معده باشد ز حکمت تهی", "explanation": ""},
            {"text": "دو چشم و شکم پر نگردد به هیچ / تهی بهتر این رودهٔ پیچ پیچ", "explanation": ""},
                     {"text": "چو دوزخ که سیرش کنند از وقید / دگر بانگ دارد که هل من مزید؟", "explanation": ""},
            {"text": "همی میردت عیسی از لاغری / تو در بند آنی که خر پروری", "explanation": ""},
            {"text": "به دین، ای فرومایه، دنیا مخر / تو خر را به انجیل عیسی مخر", "explanation": ""},
            {"text": "مگر می‌نبینی که دد را و دام / نینداخت جز حرص خوردن به دام؟", "explanation": ""},
            {"text": "پلنگی که گردن کشد بر وحوش / به دام افتد از بهر خوردن چو موش", "explanation": ""},
            {"text": "چو موش آن که نان و پنیرش خوری / به دامش در افتی و تیرش خوری", "explanation": ""}
        ]
    }
]
        